<!DOCTYPE html>
<html lang="en">
<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="bootstrap/css/bootstrap.min.css">
  <title>1-bob</title>
</head>
<body>
  <nav class="navbar bg-success">
    <a class="ms-2" href="mundarija.html"><img src="img/arrow.png" width="20" height="20" alt="ada"></a>
    <p class="navbar-brand mx-auto fs-5 fw-bold m-0 p-0">Биринчи боб</p>
  </nav>
<main>
<div class="container-fluid">
  <div class="row">
    <div class="col bg-warning bg-opacity-25 ">
      <p class="mt-2">
        «Менга турмушга чикасанми, жонгинам?»
Мехмонхона балконидан олис тоғларга термулганича
ўйлар оғушига ғарк бўлган Сьюзаннинг хаёлларини Девиднинг қулоғи остида шивирлаб айтган сузлари тўзғитиб юборди. Ҳаяжон ичра йигитнинг мухаббат уфуриб турган мовий
кўзларига тикиларкан, Сьюзан бутун хаётини бағишлаши
мумкин бўлган инсон рўпарасида турганини хис килиб,
юраги ҳапкириб кетди. Дил розини билдиришга чоғланган
маҳалида бехос жиринглаган телефон аппаратининг товушидан чўчиб ортита каради. Кўзи билан телефонии хонадан ахтариб тополмагач, хайрон бўлганича савол сўраш илинжида
Девидга ўгирилди. Лекин хозиргина кучогида турган йигит
аллақаерга ғойиб бўлганди.
Ҳамон жиринглаётган телефон кўнтироғи Сьюзан Флетчерни уйқудан бутунлай уйғотиб юборди. Ўрнидан туриб,
эснаганча каравотга ўтирар экан, Сьюзан кўрганлари аслида
туш эканини ўйлаб, бир муддат ширин энтикди ва эринчоклик билан гўшакни кўтарди:
- Эшитаман, ким бу?
- Сьюзан, азизам, бу мен, Девидман. Уйғотиб юбормадимми сени?
Ошиғининг овозини эшитиб, Сьюзаннинг юзига майин
табассум югурди:
- Ҳозиргина сизни тушимда кўраётган эдим, Девид. Қачон кўришамиз? Балки хозир келарсиз?
Девид кулиб юборди:
- Сьюзан, ахир ташқари қоп-қоронгу бўлса, хали тонг
отмади-ку хатто.
- Ммм... - Сьюзан маъноли томоқ қириб қўйди. - Айнан шунинг учун ҳам хозирок келишингиз керак ёнимга.
Иўлга чиққунча ухлаб олишга вақтимиз бор халиям, азизим.
Гўшакдан Девиднинг чуқур хўрсингани эшитилди:
- Сьюзан, гапимни эшит. Айнан сафаримиз масаласида
кўнғироқ қиляпман. Мен... мен уни кечиктиришимга тўгри
келади.
- Нима?! Девиднинг гапидан кейин Сьюзаннинг кўзлари мошдек
очилиб, уйқуси бутунлай ўчиб кетди.
- Кечир, кечир мени. Зудлик билан шаҳардан жўнаб кетишим керак, иш юзасидан. Лекин узок муддатга эмас. Эртагача қайтаман. Эртага тонгда йўлга чиқсак ҳам икки кунимиз
бўларкан. Ҳечдан кура яхши-ку бу, нима дейсан, Сьюзан?
- Лекин мен аллақачон ҳамма нарсага буюртма бериб
қўйганман... Чипталар, меҳмонхона... Ҳаммаси бекор бўладими энди? - деди Сьюзан овози титраб, йиғлаб юбормаслик
учун лабини тишларкан.
- Биламан, Сьюзан, ҳолатингни ҳис қиляпман, лекин...
- Бугун биз учун унутилмас кун бўлиши керак эди, ахир
унаштирилганимизга олти ой тўлади бугун, Девид, эсингизда борми узи бу?
- Сьюзан, - Девид чуқур уҳ тортди. - Ҳозир узок гаплашолмайман сен билан, ташкарида машина кутиб турибди,
кетишим зарур. Сенга самолётдан қўнғироқ қиламан ва ҳаммасини тушунтираман. Сабр қил, илтимос.
- Нима? Самолёт? Яна канака самолёт? Узоққа кетяпсизми? Нималар бўляпти ўзи, Девид? Университетингиз бил...
- Бу университет билан боғлиқ эмас, - Сьюзаннинг гапини бўлди Девид. - Айтяпманку, кейинроқ қўнғирок қиламан
ва ҳаммасини тушунтираман деб. Ҳақиқатан ҳам кетишим
керак, улар мени чақиришяпти. Алоқада бўлиб турамиз, ваъда бераман. Илтимос, хавотирланма.
- Девид, жин урсин, нима ran ўзи...
Сьюзан бақирди, лекин гапини охирига етказолмади,
чунки эшитилаётган қисқа-қиска товушлар Девид аллақачон
телефонии ўчирганини билдирарди.
Тушунмовчилик ва саволлар гирдобида уйқуси бутунлай кочган Сьюзан Флетчер Девиднинг кайта қўнгирок килишини кутиб соатлаб жойидан жилмади. Аммо телефон
кайтиб жирингламади.
* * *
Сьюзан тушликдан сўнг ваннада ғамгин ўтираркан,
атрофида сузиб юрган кўпикларни паришонхо'йирлик билан
ўйнаб, бугунги режалари барбод бўлганини унутишга тири шарди. Бироқ барибир «Қаерда бўлиши мумкин у? Нимага
қайтиб қўнғироқ қилмади?» каби миясидаги ғужғон саволлар илиқ сувдан роҳатланиб чўмилишга имкон бермасди.
Ўй-фикрлар оғушида Сьюзан неча соат ўтганини пайқамади
ҳам, сув совиб, этни жунжиктираётганини сезгандан кейингина ваннадан чиқмоқчи бўлиб турган маҳали қўл телефони тилга кириб унга қўнғироқ бўлаётганидан хабар берди.
Юраги ҳовлиқиб кетган қиз сувни ҳар ёнга сачратганича сувдан сакраб туриб телефонга югурди.
- Девид, сизмисиз?
- Бу мен, Стратморман, - таниш овоз эшитилди гўшакдан.
- Оҳ... - Сьюзанниннг тарвузи қўлтиғидан тушди.
- Хайрли кун, командор, - деди у паст овозда, ҳафсаласи
пир бўлганини яширолмасдан.
Сьюзаннинг кайфиятини сезиб, гўшакнинг нариги тарафидаги одам хандон отиб кулди:
- Ёшроқ йигитни кутаётганмидинг?
- Йўқ, жаноб, - Сьюзан уялиб кетди. - Бу сиз ўйлагандек...
- Бу айнан мен ўйлагандек, - овоз эгаси яна кулди. - Девид Беккер яхши одам. Уни эҳтиёт қил.
- Раҳмат, жаноб.
Командорнинг овози жиддийлашди:
- Сьюзан, ёрдаминг керак, шу сабаб қўнғироқ қиляпман.
Офисга етиб кел.
Қиз тўзғиб кетган фикрларини жамлашга уринди:
- Жаноб, бугун шанба-ку. Биз одатда...
- Биламан, - жавоб берди командор босиқлик билан. -
Бу фавқулодда ҳолат.
Сьюзан ажабланганидан ўтириб қолди. Фавқулодда ҳолат? У ҳеч қачон бу сўзни командорнинг оғзидан эшитмаганди.
Фавқулодда ҳолат? Криптода фавқулодда холат? Бу нима
бўлиши мумкин эканлигини қизнинг мияси ҳечам тасаввур
қилолмасди.
- Х-хўп бўлади, жаноб. Сўнг бироз ўйланиб туриб қўшиб қўйди:
- Иложи борича тезроқ етиб боришга ҳаракат қиламан.
- Ҳозироқ йўлга туш, - деди командор қатъий оҳангда.
Алоқа узилди.
* * *
Сьюзан Флетчер сочиққа ўралганича бугунги сафар
учун мўлжаллаб кеча кечқурун тартиб билан тахлаб кўйган
кийимларига бир муддат тикилиб турди. У Шимолий Каролинанинг машҳур Смоки Маунтин тоғларига Девид билан
амалга оширмоқчи бўлган сафарларини озмунча кутмаганди. Бир неча ҳафтадан бери тайёргарлик кўраётганди; ҳеч
нарса ёдидан чиқмаганди. Тахланиб ётган тоғ сайрига мўлжалланган махсус шортлар, салкин оқшомларда асқатадиган
иссиқ свитерлар ҳамда Девидга унутилмас кечаларни тақдим қилиш учун атайдан сотиб олган пеньюарларга қараркан, Сьюзаннинг бўғзига аччиқ нимадир тиқилди, хўрлиги
келиб, кийиниш шкафи томон одимлади. Шу он унинг хаёлига командор билан бўлган суҳбат келиб, аламли хаёлларни
қувиб чиқарди. «Фавқулодда ҳолат! Криптода фавқулодда
ҳолат!» Шу икки сўз миясида тинмай айланган ҳолда фаромушлик билан зиналардан пастга тушаркан, Сьюзан бугун
уни яна қандай янгиликлар кутаётганидан бехабар эди.
      </p>
    </div>
  </div>
</div>
</main>
</body>
</html>