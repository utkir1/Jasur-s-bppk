<!DOCTYPE html>
<html lang="en">
<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="bootstrap/css/bootstrap.min.css">
  <title>muqaddima</title>
</head>
<body>
  <nav class="navbar bg-success">
    <a class="ms-2" href="mundarija.html"><img src="img/arrow.png" width="20" height="20" alt="ada"></a>
    <p class="navbar-brand mx-auto fs-5 fw-bold m-0 p-0">Учинчи боб</p>
  </nav>
<main>
<div class="container-fluid">
  <div class="row">
    <div class="col bg-warning bg-opacity-25 ">
      <p class="mt-2">
        Сьюзан ўзининг Volvo автомобилини уч метрлик баланд
пўлат панжара ёнида тўхтатди. Ёшгина соқчи машина томига қўлини қўйиб, сўради:
- Шахсни тасдиқловчи ҳужжатингизни кўрсатсангиз,
илтимос.
Сьюзан индамасдан керакли ҳужжатни кўрикчига топширгач, ярим дақиқа давом этадиган компьютер сканер текшируви тугашини кутди. Ниҳоят, соқчи ҳужжатни текшириб
бўлиб, бошини кўтарди ва «миннатдорман, мисс Флетчер»
деб ҳужжатни қайтариб берди, шу аснода боши билан сезилар-сезилмас имо қилди ва баҳайбат дарвоза ланг очилди.
Яна тахминан саккиз юз метрдан кейин Сьюзан электр
панжарага яқинлашди ва шахсни тасдиқлаш жараёни қайтадан бошланди. Бошқа вақтлари қайта-қайта текширувлар парвойига ҳам келмаган қизга бугун ҳаммаси ортиқча
туйилди. «Қўйсангизчи, йигитлар, ахир мен бу ердан миллион марта ўтаман», деб ўйлади у ичида.
Ниҳоят, сўнгги текширув нуқтасига яқинлашгач, паканароқ, ёнида иккита филдек бўрибосар итни эргаштирган,
автомат тақиб олган навбатчи соқчи Сьюзаннинг машина
рақамига қаради ва қўли билан ичкарига киришга ишора
қилди. Икки юз метрдан ошиқроқ масофани босиб ўтгандан
кейин ишчи ходимлар учун мўлжалланган машина қўйиш
жойига кирди. «Ишонгим келмайди, йигирма олти минг хизматчига эта, бюджета ўн икки миллиард долларни ташкил
қиладиган ташкилотда қандай муаммо бор эканки, дам олиш
куни ёрдамим зарур бўлиб қолди, тавба...» Шу каби фикрлар билан Сьюзан машинасини доимий жойига тўхтатди ва
моторни ўчирди.
Атрофи ўтлок билан копланган йўлакни босиб ўтиб,
асосий бинога киргандан кейин бинонинг Сьюзан ишлайдиган қисмига олиб борадиган деразасиз туннелга етиб келди.
Кириш олдида ўрнатилган овоз сканери сўнгги текширув
мосламаси эди. Миллий хавфсизлик агентлиги (МХА)
Криптография бўлими
Фақат ваколатли ходимлар учун
Қуролланган соқчи Сьюзанни кўриб ажабланганини
яширмади:
- Хайрли кун, мисс Флетчер. Бугун келишингиздан бехабар эдим.
- Салом, Жон. Ўзим хам бехабар эдим бундан, - ҳорғин
жилмайиб жавоб берди Сьюзан ва параболик микрофонга
эгилиб, тиниқ овозда: - Сьюзан Флетчер, - деди. Компьютер
дарҳол унинг товушини таҳлил қилиб, тасдиқлади ва эшик
очилишга рухсат берилди. Сьюзан ичкарига қадам ташлади.
* * *
Цемент йўлдан ичкарига қараб кириб кетаётган қизнинг
ортидан сокчи завкланиб қараб қолди. Сьюзаннинг оч жигарранг кўзлари бугун бироз толикқан кўринган бўлса-да,
унинг ёноқларига қизил югурган, каштанранг сочлари яқинда ювилиб, қуритилганини сезиш қийин эмасди. Қиз ўтган
йўлдан Johnson’s Baby упасининг майин ифори таралиб турарди. Қўриқчи кўзларини Сьюзаннинг нозик танасига, оқ
кофтасининг остидан билинар-билинмас кўриниб турган
сийнабандига, тиззаси баравар юбкасига ва ниҳоят оёқларига қаратди... Сьюзаннинг оёқлари...
Мана шу нозик бадан 170 IQ’ra эга эканини ўйлаб, қизнинг орқасидан узок вақт тикилиб турди. Сьюзан туннель
ичида кўздан ғойиб бўлгачгина нигоҳини бошқа ёққа бурди.
* * *
Сьюзан йўлакнинг охирига етиб келди, чуқур уҳ тортиб,
рўпарасида катта ҳарфлар билан Крипто деб ёзилган гумбазсимон шаклдаги эшикка яқинлашди, махсус курилмага ўзининг бешта рақамдан иборат паролини киритди. Бир неча
сониядан кейин ўн икки тонналик пўлат эшик аста-секинлик
билан айланиб, очила бошлади. Сьюзан фикрини бир ерга
жамлашга уринса-да, барибир хаёли Девидда эди.
Девид Беккер. Сьюзаннинг ягона муҳаббати. У Жоржтаун университетидаги энг ёш профессор олим, хорижий тил лар бўйича бетакрор мутахассис бўлиб, академиянинг энг
кўзга кўринган аъзоси эди. Ноёб хотираси ва тилларга бўлган муҳаббати туфайли Девид испан, француз, итальян тиллари билан бир қаторда яна олтита Осиё тилини мукаммал
эгаллаганди. У тилшунослик ва тилларнинг келиб чиқишига оид маъруза ўтказадиган куни залга одам шунчалик кўп
тўпланардики, жой етишмаганидан тингловчилар ҳатто тик
оёқда туриб бўлса-да, маъруза эшитишга тайёр эдилар, Девид эса даре сўнггида ўзига ёғдирилган саволлар ёмғирига
сабр билан жавоб қайтарарди. Унинг эътибор ва иштиёққа
тўлиб сўзлаши кўпгина аёлларнинг алоҳида эътирофига ва
муҳаббатига сазовор бўлганди.
Девид Беккер қорачадан келган, гавдали, яшил кўзларидан донолик уфуриб турадиган ўттиз беш ёшлардаги йигит эди. Унинг кучли жағлари, таранг мушаклари Сьюзанга
ишлов берилган мармарни эслатарди. Бўйи 1,85 метр бўлган
Девид сквош ўйинида устаси фаранг эди ва ҳамкасбларини
ҳамиша доғда қолдирарди. Иирик ҳисобли ғалабадан кейин
одатда Девид қизиб кетган баданига ором бериш учун бошини жўмрак остига тутиб, муздек сувда пишқириб юварди,
кейин эса қалин қора сочларидан чаккиллаб сув томганича
рақибини мевали коктейл ва пишириқ билан меҳмон қиларди.
Бошқа ёш профессорлар сингари, Девиднинг университетдан оладиган маоши ҳаминқадар эди. Шу сабабли у
вақти-вақти билан Вашингтон атрофидаги ҳукумат агентликларида таржимонлик қилиш оркали қўшимча пул ишларди.
Айнан мана шу машғулот унинг Сьюзан билан учрашишига
сабаб бўлганди.
Кузги таътил кунлари. Аёзли тонгларнинг бирида Беккер эрталабки спорт машғулотларини бажариб, уч хонали
квартирасига қайтганида, телефон аппарати унга овозли
хабар қолдирилганидан сигнал бериб, ўчиб-ёнаётган эди.
Ярим стакан апельсин шарбатини сипқораркан, Девид аудиони диққат билан тинглади. Бир томондан олиб Караганда,
хабарнинг асосий мазмуни, ҳар доимгидек, ҳукумат идораларидан бирида бир неча соат давомида тар>|имонлик қи лишга таклифдан иборат эди. Ягона ғалати жиҳати шунда
эдики, Беккер уни ишга таклиф қилган муассаса номини олдин ҳеч қаерда эшитмаганди.
- Улар ўзларини Миллий хавфсизлик агентлиги деб таништиришди. Бу ҳакда нимадир биласанми? - Девид бир
неча ҳамкасбига қўнғироқ қилиб, шу саволни сўради, аммо
барча жавоблар деярли бир хил бўлди.
- Миллий хавфсизлик кенгаши демоқчимисан?
- Иўқ, кенгаш эмас, айнан Миллий хавфсизлик агентлиги. МХА, - жавоб берди Девид, ишонч ҳосил қилиш учуй
яна бир бор хабарни текшираркан.
Дўстлари ажабланиб бундай ташкилот ҳақида ҳеч нарса
қулоқларига чалинмаганини айтишди.
Шундан кейин Беккер эринмасдан қукумат рўйхагидан
ўтган муассасалар номини текширди, барибир ҳеч нарса
чиқмади. Боши қотиб турганида хаёлига бирга сквош ўйнайдиган эски қадрдони келиб қолди. Ўтмишда сиёсатчи бўлган бу дўсти ҳозирда Конгрессда котиб бўлиб хизмат қиларди. Девид ундан бирор жўяли маълумот чиқишига ишониб
адашмаганди. Бирок дўстининг бу агентликка берган изоҳи
Беккерни шошириб қўйди.
- МХА мавжудми дейсанми? Миллий хавфсизлик агентлиги фақат мавжудгина эмас, балки у дунёдаги энг нуфузли
муассасалардан бири ҳисобланади. У дунё миқёсида электрон разведка ахборотларини тўплаш билан шугулланади,
шу билан бир қаторда ярим асрдан ошиқрок вақт давомида АҚШ ахборот тизимини ҳимоя килиб келмокда. Қизиғи
шундаки, Америка аҳолисининг атиги уч фоизигина бундай
ташилот мавжудлигидан бохабар холос. Энди сен ҳам ана
шу уч фоиз қаторига кирдинг, табриклайман, - деди дўсти,
кулганча хайрлашаркан.
Бу гапни эшитиб Девид иккиланиб қолди, юрагига хадик
оралади, шундай бўлса-да, барибир қизиқиш устунлик қилиб,
сирли агентликнингтаклифини кабул қилди ва Мэриленддаги
Форт Мид шаҳрининг кўз илғамас ўрмонли қоялари орасига
яширинган, майдони ўн беш гектарни ташкил этувчи МХАнинг бош офиси томон йўл олди. Манзилга етиб борганида Беккер ҳисобсиз хавфсизлик текширувларидан ўтказилганидан сунггина бинога киришга ижозат сифатида олти соатга яроқли голограммали рухсатномага эга бўлди. Иигитга
расмий ҳамрохдик қилаётган ходим уни МХАнинг тадкиқот
марказига олиб келди. У ерда Девидга асосий вазифаси бир
неча соат давомида Криптография бўлинмасининг ишини кузатиб, сўралган вактда зарур ёрдамни беришдан иборат эканини уктиришди. «Криптография бўлинмаси... - ўйлади Девид. - Номидан кўриниб турибди, ҳойнахой улар шифрланган
кодларни ечиш билан шуғулланувчи юкори сапохиятли математиклар гуруҳи бўлса керак. Мен кандай ёрдам беришим
мумкин, ҳайронман». Ҳашаматли хонада тўпланган одамларга қараркан, йигитнинг хаёлидан шундай фикрлар ўтарди.
Дастлабки соатларда криптографлар янги меҳмонга
аҳамият ҳам каратишмади; улкан юмалоқ стол атрофида уймалашганича Девид ҳеч качон эшитмаган тилда қизғин сўзлашишди. Уларнинг йигитга бутунлай нотаниш симметрик
шифрлар, ўзини ўзи йўқ қиладиган генераторлар, рюкзакли
тизимлар, ошкора протоколлар, бирлик нуқталари каби аллақандай тушунчалар ва атамалар тўғрисидаги гапларини
кузатаркан, Беккернинг боши қотиб кетди. Криптографлар
эса ханузгача тинмасдан ажи-бужи белгиларни қоғозга туширишарди, компьютердан чиққан варақларни синчиклаб
ўрганиб, тўхтовсиз равишда бошлари узра осилиб турган
прожекторда қуйидаги матннинг ўзгаришларини текшириб
боришмоқда эди:
JHdja3jKHDhmado/ertwtjlw+jgj328
5jhalsfnHKhhhfafOhhdfgaf/Jj3 7 we
ohi9345Os 9djfd2h/HHrtyFHLf89303
95jspjf2j0890Ihj98yhfi080ewrt03
jojr845h0roq+jt0eu4tqefqe//oujw
08UY0IH0934jtpwfiajer09qu4jr9gu
ivjP$duw4h95pe8rtugvjw3p4e/ikkc
mffuerhfgv0q394ikjrmg+unhvs9oer
irk/0956y7u0poikIOjp9f8760qwerqi
Ниҳоят, код ечувчилардан бири Беккернинг аҳволини кўриб рақми келди шекилли, унга нималар бўлаётганини тушунтиришга уринди. Юқоридаги ажи-бужи матн аслида код
- рақамли ахборот бўлиб, ундаги сонлар ва ҳарфлар шифрланган сўзларни ифода этарди. Криптографларнинг вазифаси мана шу кодларни ўрганиб, уларнинг остида қандай хабар
беркитилганини аниқлашдан иборат эди. Шифрланган хабарнинг асл нусхаси мандарин тилида ёзилган бўлиши мумкин деган тахмин билан улар хитой ва япон тиллари бўйича
энг кўзга кўринган мутахассис ҳисобланган Девидни МХАга таклиф қилишганди; у мандарин тилидан белгиларни таржима қилиши орқали криптографларга матнни расшифровка
қилишда ёрдам бериши кўзда тутилганди.
Келаси икки соат давомида Беккер мандаринча белгиларнинг битмас-туганмас окимини таржима қилиш билан
шуғулланди. Аммо ҳар сафар уларга янги таржимани такдим этганида криптографлар кодлар мое келмаётганини билдириб, инкор маъносида бош чайқарди. Ёрдамга жон-жаҳди билан бел боғлаган Девиднинг миясига тўсатдан бир
фикр келди: унга кўрсатилган барча белгиларда умумий бир
жиҳат бор эди. Улар нафақат мандарин тилининг, балки канжи алифбосининг ҳам бир қисми ҳисобланарди. Бу маълумотнинг фойдаси тегиб қолар деган ниятда атрофдагиларга
айтганида ғала-ғовурга тўлган хонада бир зум жимлик чўкди. Стулда ўтирганича бир-бирига улаб сигарет тутатаётган
Морантей исмли найнов киши Беккерга юзланиб, ишончсизлик билан деди:
- Бу белгилар кўп маъноли демоқчимисиз?
Беккер бош ирғади ва канжи бироз ўзгартирилган хитойча белгиларга асосланган япон ёзув тизими эканлигини
тушунтирди.
- Мен сизларга мандаринча таржимани бераётгандим,
чунки ўзингиз мендан шуни сўрагандингиз, - деб қўшиб
қўйди у.
- Ё парвардигор! - Морантей иҳраб юборди. - Канжидан фойдаланиб кўрайлик қани.
Девид энди белгиларни канжи ёзуви бўйича таржима  килишни бошлади ва бу кутилмаганда ижобий натижа бериб, криптографларни ҳайратга солди.
Девидга таржима жараёнида белгиларни кетма-кет
тарзда эмас, балки тартибсиз ҳолда беришларидан ажабланганида, Морантей «шундай килсаккина сиз нима таржима
қилаётганингизни билмайсиз, бу эса шахсий хавфсизлигингиз учун мухим», деб таъкидлади.
- Хавфсизлигим учун?
Йигит кулиб юборди, лекин атрофдагиларнинг жиддий
нигоҳларини кўриб, чеҳраси тундлашди.
Ниҳоят кодни ечиб бўлишди, Беккер уларга кандай махфий ахоротни аниклашда ёрдам берганига ақли етмаса-да,
бир нарсани аник тушунди - МХАда расшифровка масаласи
алохида аҳамият касб этаркан; буни йигитнинг ҳамёнига солиб қўйилган чек унинг университетдаги бир ойлик маошидан ҳам кўпроқ экани хам тасдикдарди.
Бугунги иш йигит кутганидан кўра узоқроқ вакт олганди, шу сабаб унинг хаёлини ҳозир иложи борича тезроқ
шанба куни тушликдан сўнг ўтказиладиган сквошга кечикмасдан етиб бориш банд этганди. Шу сабабдан асосий
йўлакдаги бир нечта текширув пунктлари бўйлаб шошганича ортга қайтаркан, тўсатдан Девидни чиқиш эшиги ёнида
қўлига телефон ушлаб олган соқчи тўхтатди:
- Жаноб Беккер, шу ерда кутиб туринг, илтимос.
- Нима ran, тинчликми? - ажабланиб сўради Девид.
Қўриқчи елка қисди:
- Крипто директорининг сизга икки оғиз сўзи бор экан,
хоним ҳозир шу ерга келяпти.
- Хоним? - Беккер кулиб юборди: МХА ичида бирорта
ҳам аёл кишига кўзи тушмаганди.
- Бунинг муаммоли жойи борми? - орқасидан аёл кишининг овози эшитилди.
Ортга ўгирилган Беккернинг юзига кон югурди, юрагининг аллакаери галати жимирлаб кетди. Аёлнинг кофтасидаги ID-картасига назар ташларкан, МХА Криптография бўлинмасининг бошлиги шунчаки аёл эмас, бацқи жозибадор
аёл эканига тан берди - Йўқ, албатта, - Девид каловланиб қолди. - Мен шунчаки, ҳалиги...
- Сьюзан Флетчер, - аёл жилмайиб, нозик кўлларини
кўришиш учун узатди.
Беккер аёлнинг қўлини сикди.
- Девид Беккер.
- Табриклайман, жаноб Беккер, бугун жуда яхши ишлабсиз. Сиз билан шу ҳакда гаплашсам бўладими?
Беккер иккиланиб қолди:
- Ростини айтсам, ҳозир бироз шошиб тургандим.
Дунёдаги энг кучли разведка агентлигининг таклифини
рад этиш қанчалик аҳмоқона иш эканлигига акди етса ҳам,
Девид сквошга кечикишни тасаввурига сиғдиролмасди. У
ҳатто университетдаги дарсларига кеч бориши мумкин, лекин
сквошни шу вақтгача бирор марта ҳам ўтказиб юбормаган.
- Мен қисқароқ бўлишга ваъда бераман, бу ёкка юрсангиз, марҳамат, - Сьюзан жилмайиб йўл бошлади.
Девид соатига қараб, ўйин бошланишига 45 дакиқа колганини кўрганида ичи ачиб, қизнинг ортидан эргашди.
Орадан ўн дақиқа ўтар-ўтмас Беккер МХА ошхонасида
бош криптограф, сулув Сьюзан Флетчер билан бирга кекс
ва муздек наъматак шарбатидан сипқориб, мароқли суҳбат
қуриб ўтирарди. Тез орада Девидга 38 ёшли бу аёл МХАда
юқори лавозимни эгаллаши шунчаки бахтли тасодиф эмаслиги, Сьюзан ҳақиқатан ҳам ёрқин ақл соҳибаси экани аён
бўлди. Шифрлар ва уларни ечиш хақида гаплашар экан, Девид ўзи учун янги бўлган бу мавзуда Сьюзан айтаётган ҳар
бир маълумотни ёдда сақлашга ҳаракат қиларди, кашф этаётган янгиликлари унга завқ бағишларди.
Орадан бир соат ўтди. Иигит сквошга боришдан, қиз
бўлса ўзига келган хабарларга жавоб қайтаришдан воз кечишди ва бу ишларидан нашъа қилиб, кулиб юборишди.
Икки ўткир ақл эгаси, ҳаётлари давомида ҳеч качон
асоссиз ҳиссиётларга берилмасдан, доим мантиқ билан
фикрловчи икки шахс бир-бирининг ёнида бутунлай бошқа
дунёга айланишганди, тилшунослик ва морфологиядан тортиб ясама-тасодифий рақам генераторларигача муҳокама қи лишаркан, улар ўзларини ёш ўспиринлардек тутишарди, гоҳ
қаҳ-қаҳ уриб кулишса, гоҳ айтилган фикрларга қойил қолиб,
бир-бировининг елкасини қоқиб, бу ҳолатдан баттар роҳатланишарди.
Аслида Сьюзаннинг Беккерни учрашувга чорлашидан
мақсад уни Осиё криптография бўлинмасига ишга таклиф
қилиш эди. Пекин йигитнинг ўз касби ҳақида гапирганида
кўзларида порлаб кетган жўшқинлик ва иштиёқ унинг ҳеч
қачон университетдан кетмаслигидан далолат берарди, шу
туфайли Сьюзан иш ҳақида ran очиб, шундай аъло кайфиятни бузмасликка қарор қилди. Девид билан бўлган суҳбат
қизни худди мактаб ўқувчисига айлантириб қўйганди; бу
шунчалар ёқимли эдики, бирор қалтис ҳаракат буни барбод
этишига йўл қўйолмасди. Ва шундай бўлди хам.
* * *
Уларнинг учрашувлари доим узок муддатли ва романтик
бўларди. Ишларини якунлаши биланок кўришиш харакатига
тушиб колиб, вақтларини бирга ўтказиш учун ўзига хос бирор нима ўйлаб топишарди. Баъзан университетнинг хазонларга безанган йўлакларида қўл ушлашганча сайр килишса,
баъзи оқшомларни севимли қаҳвахоналарида капучинодан
баҳраманд бўлиш билан ўтказишарди. Баъзи вақтлари маъруза ва концертларга тушишарди. Сьюзан олдингига караганда кўпроқ кула бошлаганини, хаётдан мамнун инсонга
айланганини сезди. Девид билан бирга ўтказган вақти, йигитнинг хазиллари, самимий муносабати қизни МХАдаги
залворли лавозимини бироз муддат бўлса-да эсдан чиқаришга ёрдам берарди.
Шундай куз кунларининг бирида улар Жоржтаун билан
Рутгер университети ўртасида бўлиб ўтаётган футбол матчини томоша қилганча стадионда ўтиришарди.
- Қайси спорт тури билан шугулланаман дегандингиз?
Цуккини эдими? - илжайиб сўради Сьюзан.
Беккер лабини бурди:
- Иўқ, сквош ўйнайман ме]
Сьюзаннинг савол аралаш
шунтирди: - Сквош ҳам цуккинига ўхшайди, лекин кичикрок кортда ўйналади, - ва кизнинг бурнини чимчилаб қўйди.
Ракиб жамоа Жоржтаун дарвозасига чап бурчак остидан тўп йўллади, томошабинлар оҳлаб юборишди, ҳимоячи
жон-жахди билан дарвоза томон шошилди. Ўйин шиддатли
туе олди.
- Узингчи, бирор спорт тури билан шуғулланасанми? -
сўради Девид.
- Стэйрмастер бўйича кора белбоғим бор, - кулди Сьюзан.
- Ммм, мента ғолиб бўлиш мумкин бўлган спорт билан
машғул бўлиш ёкади, ўзингни ўзинг ютолмайсан-ку, - эътироз билдирди Девид кизнинг елкасидан кучганича.
Жоржтаун ҳимоячиси тўп йўлини тўсиб. рўй бериши
мумкин бўлган голнинг олдини олгач, оломон хурсандчиликдан қийкириб юборди.
Сьюзан буларга беэътибор караб, Девидга эгилди ва кулоғига шивирлади:
- Доктор.
Девид кўзини стадиондан узиб, қизга тикилди, ran нима
ҳақида эканини тушунмади.
- Доктор, - яна кайтарди Сьюзан. - Хаёлингизга келган
илк сўзни айтинг.
Беккер шубха аралаш сўради:
- Сўз ўйини?
- Оддий МХА тартиби. Мен ким билан эканимни билишим зарур, - Сьюзан Девиднинг кўзларига қатъий тикилди;
- Доктор.
Беккер елка кисди:
- Дулиттл.
Сьюзан чимирилди:
- Окей, бунисига нима дейсиз... Ошхона.
- Ётоқхона, - иккиланмасдан кайтарди Девид.
Бу жавобдан сўнг қиз уялганича қошларини қокди:
- Кат.
- Гут.
- Гут?
- Ҳа-да, катгут. Сквош ўйинидаги ракетка арқони.  - Ооо, ажойиб... - киз жилмайди.
- Хўш, қандай ташхис қўйдинг менга?
Сьюзан бир дақиқа ўйлаб тургач, жавоб берди:
- Сиз беғубор, сўнгги вақтларда бирор қиз билан яқин
алоқада бўлмаган сквош жиннисисиз.
- Шунақага ўхшайди, - хайрон бўлиб тасдиқлади Девид.
* * *
Мана шу зайлда ҳафталар ўтиб борарди. Бир куни кечки
овқат устида Беккер уни саволларга кўмиб ташлади.
У математиками қаерда ўрганган?
Қандай қилиб МХАга келиб қолган?
Шунчалар мафтункор бўлишига сабаб нима?
Сьюзан уялганича ёшлигида иркит ўрдакча бўлганини
тан олди; баланд бўйига мое тушмаган ўта ингичка қомати, бунинг устига тишига ўрнатилган брикетлар уни баттар бесўнақай кўрсатганини кулиб эслади. Сьюзаннинг
Клара холаси бир марта қизнинг аклга лиқ тўла мияси унга
бесўнақай яратгани учун Худонинг узри деб айтган экан.
«Жуда эрта сўралган узр. Агар Худо Сьюзаннинг келажакда бундай соҳибжамолга айланишини билганида борми...» - ўйлади Беккер.
Сьюзаннинг криптографияга қизиқиши юқори мактабда
ўқиб юрган кезлари бошланганди. Бир куни компьютер клубининг ёш президента Фрэнк Гутмен унга севги мактубини
ёзди ва хатни рақамли дастур билан шифрлаб кўйди. Мактубни очиб, уни ўқий олмагач, Сьюзан унинг сирини айтишини сўраб Фрэнкка ёлворди, лекин йигитча кўзларини сузганича илтимосни рад этди. Қиз шахд билан мактубни ушлаб
уйига йўл олди, бутун тунни чироқ ёруғида ёзувлар сирини
аниқлашга сарфлаб, мижжа коқмади, ниҳоят тонгга якин
ҳар бир рақам маълум бир ҳарфни ифода этишини тушуниб
етди. Эҳтиёкорлик билан кодни жой-жойига қўйиб чиққач,
мўъжизадан лол колди: турфа хил маънисиз ракамлар кўз
ўнгида бегакрор шеърни намоён қилганди. Уша оний лаҳзаларда кодлар ва криптографияга қизнинг ишқцтушиб қолди
ва бутун ҳаётининг мазмунига айланди. Деярли йигирма йилдан сўнг математика бўйича Жон
Хопкинс университетида магистрлик даражасини кабул
қилгач, қиз машҳур Массачусетс университетида тўлиқ
грант асосида рақамлар назариясини ўрганди ва «Қўлланма дастурлар учун криптография методлари, протоколлар
ва алгоритмлар» мавзусида докторлик диссертациясини
муваффақиятли ҳимоя қилди. Илмий ишининг довруғи университетдан ташкарига ҳам ёйилган шекилли, орадан бироз
вақт ўтиб, Сьюзан МХАдан қўнғирок ва самолёт чиптасини
кабул килиб олди.
Криптография билан шуғулланувчи ҳар бир киши
МХА ҳакида яхши хабардор бўлиб, у Ер юзидаги энг аклли криптографлар учун бошпана эди. Ҳар баҳор хусусий
тармоқ фирмалари юқори салоҳиятга эга ишчи-ходимларни
кидириб топиб, улар билан маош масаласида бир тўхтамга
келар, МХА эса бу жараённи диққат билан кузатиб, тайёр вариантлар орасидан энг муносибларини мўлжал килар ва осмондан тушгандек улар олдида хусусий корхоналардан кўра
икки баробар манфаатли таклиф билан пайдо бўларди. МХА
нимани истаса, шуни сотиб олади. Бу ёзилмаган қонун. Сьюзан учрашувни сабрсизланиб кутганича Вашингтонга учиб
келгач, уни аэропортда МХА ҳайдовчиси кутиб олиб, Форт
Мидига елдек учириб олиб кетди.
МХА қароргоҳида Сьюзан ўзига ўхшаб иш таклифини
олган яна қирқ бир кишига дуч келди. Ўша вақтлари йигирма саккиз ёшга кирган Сьюзан Флетчер улар орасида нафақат энг ёш, балки ягона аёл номзод ҳам эди. Ташриф ахборот алмашиш учун чақирилган йиғилишдан кўра кўпроқ
номзодларнинг аклий салоҳиятини ўлчайдиган текширувга
айланиб кетди. Уша куни ўзининг натижаси ҳақида ҳеч қандай ижобий ёки салбий жавоб билолмасдан, ҳафсаласи пир
бўлиб ортга қайтган Сьюзанни келаси ҳафта қайта чақиришди. Гарчи иккиланаётган бўлса-да, Сьюзан яна Вашингтонга
учди. Бу сафар у кабулхонада атиги олти кишини учратди холос. Ичкарига таклиф қилингандан кейин номзодлар бир-биридан холи ҳар хил вазифаларни бажаришди. Улар ёлғон
детекторидан ўтишди, насл-насаблари қаттиқ суриштирил ди, ёзувлари таҳдил қилиниб, бир-биридан кутилмаган ва
ғалати саволлардан иборат интервьюларда соатлаб ўтиришди. Суҳбатда уларнинг жинсий мойиллиги, ким билан неча
маротаба кай усулда интим алокада бўлгани ҳақидаги ўта
шахсий саволлар ҳам бор эди. Интервью олувчи Сьюзандан
қачондир бирор ҳайвон билан жинсий яқинлик қилган-қилмагани ҳақида сўраганида бечора қиз шунака уялиб кетдики,
хонадан отилиб чиқиб кетишдан ўзини зўрға тийиб қолди.
Фақатгина энг замонавий кодлаш назарияси устида ишлаш
илинжи, «сирли ошён»га қадам қўйиш ва дунёдаги энг махфий ташкилот, Миллий хавфсизлик агентлигининг аъзосига
айланиш умидигина уни, минг ноқулай бўлмасин, саволларга тўлиқ жавоб беришга мажбур этди.
Қизнинг ҳикоясига махдиё бўлганича диқкат билан эшитиб ўтирган Беккер ажабланиб сўради:
- Улар ростдан ҳам ҳайвонлар билан жинсий алоқада
бўлганмисан, деб сўрадими?
Сьюзан бош ирғади:
- Бу аслият текширувининг бир қисми холос.
- Тушунарли... - Беккер кулиб юборишдан ўзини босишга уриниб яна сўради: - Сен нима деб жавоб бердинг?
- Ярамас, - қиз ярим ҳазил, ярим чин жахл килиб, стол
остидан Девидни тепаркан, - мен уларга йўқ деб жавоб бердим, - деди. Кейин маъноли жилмайиб, қўшиб кўйди:
- Умуман олганда сиз билан бирга ўтказган тунимгача
бу гапим ҳақиқат эди.
* * *
Девид Сьюзан бутун умр учратишни орзу килган мукаммал инсоннинг айни ўзи эди. Бирок йигитнинг бир феъли бор
эдики, бунга киз асло тоқат қилолмасди: ҳар сафар овкатлангани чиқишганида Беккер ҳисобни доим ўзи тўларди. Иигит
бир кунлик даромадининг барчасини икковларининг учрашуви учун сарфлашини кўриб, Сьюзаннинг виждони кийналарди, шу сабаб бир-икки марта чекни официантнинг қўлидан олиб, бугун у тўламоқчи эканини айтганида, Девид буни
хақорат сифатида қабул қилиб, каттиқ жаҳли ^икди. Шу-шу
Сьюзан бу ҳолатга эътироз билдирмасликни ўрганди. Лекин «аслида мен тўлашим керак, ахир мен керагидан ҳам кўпроқ
пул топаман», деган фикр уни тинч қўймасди барибир.
Хуллас, мана шу ҳаддан ташкари олийжаноблигини ҳисобга олмаганда, у идеал жуфт эди. Беккер раҳмдил, ақлли,
ҳазилкаш бўлиб, муҳими, унда Сьюзаннинг касбига нисбатан самимий кизиқиш уйғонганди. Қаерда бўлишларидан,
нима қилишларидан катъий назар, Девид ҳамиша қиз билан криптография ҳақида гаплашишга тайёр турарди. Хоқ
музейда айланганларида, хоҳ велосипед ҳайдаётганларида
ёки Сьюзаннинг ошхонасида спагетти тайёрлаётганларида,
бундан катъий назар, йигит уни беҳисоб саволларга кўмиб
ташларди. Сьюзан ҳам ўз навбатида Крипто ҳакида айтишга
рухсат бўлган саволларга жавоб бериб, МХАни қисқача тасвирлаб бераркан, Девид эшитганларига махлиё бўлиб ўтирарди.
Президент Труман томонидан 1952 йил 4 ноябрь соат
12:01 да ташкил этилган МХА дунёнинг энг маҳфий разведка агентлиги сифатида эллик йилдан ошикроқ вакт мобайнида фаолият кўрсатмокда эди. МХАнинг етти варақдан иборат тамойиллар тўплами жуда оддий асосга қурилган бўлиб,
АҚШ ҳукуматининг ахборот тизимини химоя қилиш ҳамда
хорижий кучларнинг алоқа агентликларини кузатиб, вақти
келганда чеклашдан иборат эди.
МХАнинг асосий қароргоҳи жойлашган бинонинг томи
беш юздан ошиқ кагта-кичик антенналар билан тўлиб-тошган, ҳажми эса ўн саккиз квадрат километрга ёйилган бўлиб,
бу МХА худуд жиҳатдан Марказий разведка бошқармасидан
икки баробар каттароқ дегани эди. Бинонинг ичкари қисмида
жами саккиз миллион фут телефон кабеллари, саксон минг
квадрат футга чўзилган ўқ ўтмас деразалар бор эди.
Сьюзан Девидга МХАнинг дунёдаги барча сунъий йўлдошлар, жосуслар, ёзма ва оғзаки ахборотни назорат қилувчи глобал разведка бўлинмаси - Comint ҳақида сўзлаб берди.
Ҳар куни шубҳали туюлган минглаб суҳбатлар, маълумотлар
МХАнинг тахдилчиларига расшифровка учун юборилади ва
улар томонидан кодлари ечилиб, ўрганилади. ФҚБ, МРБ,
АҚШ Интерполининг барчаси бирор муҳим маълумот олиш учун МХА разведкасига суянади. Криптографлар фош этган
ахборотларнинг аксарият қисми ҳақиқатан ҳам АҚШ ҳудудидаги ҳукуматнинг хавфли душманлари, адоват руҳидаги
фракциялар ва террорчи гурухдарга тегишли бўлиб чиқади.
Бундай сўл гурухлар ҳар эҳтимолга қарши, хавфсизлик юзасидан ўз мулокотларини турли хил кодлар ёрдамида шифрлаб амалга оширишади, лекин Comint туфайли керакли ахборот жуда тез қўлга киритилиб, фош этилади.
Беккер худди гипнозлангандек Сьюзаннинг гапини бўлмасдан тинглади, кейин эса сўради:
- Сенинг асосий машғулотинг нима у ерда?
- Умуман олганда жуда оддий, мен кодларни ўрганаман,
уларни миям ёрдамида ечаман ҳамда МХАга маълумотларни еткизиб бераман, - Сьюзан шундай деб бамайлихотир
жавоб берса-да, севган инсонини алдаётгани учун ичини ит
тирнади. Лекин кизнинг ўзини аслида нималар билан шуғулланишини айтишга имкони йўқ эди. Агар Девид бу саволни
бир неча йил олдин берганида, Сьюзан ҳеч иккиланмасдан
ҳақикатни айтиб берган бўларди, лекин ҳозир МХАда кўп
нарса ўзгарди. Криптография дунёси ўзгарди. Сьюзаннинг
янги вазифалари шу даражада машаққатли эдики, бир нечта
карвонга юк бўларди
      </p>
    </div>
  </div>
</div>
</main>
</body>
</html>